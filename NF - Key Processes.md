## சேகரிப்பு வளர்ச்சி - Collection Development
தெரிவுக் கொள்கையைக் (Selection policy/criteria) வடிவமைத்தல், வளங்களின் மூலங்களைக் கண்டறிதல் (Identifying source materials), வளங்களைப் பட்டியலிடுதல் (Cataloguing of sources), வளங்களைப் பெறுதல், உள்வாங்கல் (Acquisition & Accession), வளங்களை தகவல் மதிப்பு அடிப்படையிலும் தெரிவுக் கொள்கை அடிப்படையிலும் வகைப்படுத்தல் உட்பட்ட உப செயாக்கங்களை இந்தச் செயலாக்கம் கொண்டுள்ளது.  
 
* உள்ளீடுகள்:  களச் செயற்பாடு, தொடர்புகள்
* வெளியீடுகள்; தெரிவுக் கொள்கை, பெறப்பட்ட வளங்கள், வளங்களில் விபரப்பட்டலியல்

## எண்ணிமப் பாதுகாப்பு அணுக்கப்படுத்தலும் - Digital Preservation and Access
எண்ணிமப்படுத்தல் (Digitization), தர உறுதிப்பாடு (Quality Assurance), சேமித்தல் (Storage), காப்புப்படி எடுத்தல் (Backup), விபர மற்றும் நுட்ப மீதரவுகள் சேர்த்தல் (Descriptive and technical metadata), அணுக்கப்படுத்தல் (Access) உட்பட்ட உப செயலாக்கங்களை இந்தச் செயலாக்கம் கொண்டுள்ளது.
 
* உள்ளீடுகள்: ஊழியர்கள், உபகரணங்கள், அலுவலகம், நுட்பம், மூலங்கள், மூலங்கள் தொடர்பாக விபரப்பட்டியல்
* வெளியீடுகள்: ஆவணகத் தகவல் பொதி (Archiving Information Package), நூலக விக்கிக் கட்டுரைகள்

## பல்லூடக ஆவணப்படுத்தல் - Multimedia Documentation
பல்லூடக ஆவணத்தில் ஆவணங்களைச் சேற்பதற்கான பணியோட்டம், பல்லூடக ஆவணகத் தள விருத்தி, பல்லூடக ஆவணப்படுத்தல் திறன் விருத்தி, media conversion போன்ற செயற்பாடுகள் இந்தச் செயலாகக்த்தில் வருகின்றன.
 
* உள்ளீடுகள்: உபகரணங்கள், ஊழியர்கள், பல்லூடக மூலங்கள்
* வெளியீடுகள்: AIPs,

## ஆய்வும் ஆவணப்படுத்தலும் - Research and Documentation
Practiced based research (https://en.wikipedia.org/wiki/Practice_research) and development நூலக நிறுவனத்தின் ஆய்வு அணுகுமுறையாக தற்போது இருக்கின்றது.  அந்த நோக்கில் எமது practice சார்ந்த விடயங்களை ஆய்வுக் கட்டுரைகளாக சமர்பிப்பது ஒரு முக்கிய செயற்பாடாக அமைகிறது.  மேலும் தகவல் அறிவியல் ஆய்விதழ், NF Labs, வாய்மொழி வரலாற்று ஆய்வு, ஆய்வுப் பொருட் சேகரங்கள், ஆய்வுக் கூறுகள் கொண்ட செயற்திட்டங்கள் ஊடக ஆய்வு முன்னெடுக்கப்படுகின்றது.
 
* உள்ளீடுகள்: துறைசார் உள்ளீடு
* வெளியீடுகள்: ஆய்வுக் கட்டுரைகள், ஆய்விதழ், செயலிகள், முன்மாதிரிகள், நிகழ்த்தல்கள்

## நிகழ்ச்சித் திட்டம்: வெளியீடுகளும் நிகழ்வுகளும் - Program: Publications and Events
அவ்வப்போது, ஆண்டுத் திட்டமிலுக்கு அமையவும் நூலக நிறுவனத்தினால் முன்னெடுக்கப்படும் நிகழ்வுகள், வெளியீடுகள் தொடர்பான செயலாக்கம்.  
 
* உள்ளீடுகள்: முன்மொழிவுகள், செயற்திட்டங்கள்
* வெளியீடுகள்: நிகழ்வுகள், வெளியீடுகள்

## மீதரவு, சீர்தரங்கள் மற்றும் தகவல் கட்டமைப்பு - Metadata, Standards & Information Architecture
விபரிப்பு (Descriptive), நுட்ப (Technical), மேலாண்மை (Administrative) மற்றும் பாதுகாப்பு (Preservation) மீதரவுகள் (Metadata), எண்ணிமப் பொருள் (Digital Object), உள்ளடக்க மாதிரிகள் (Content Types), சேகர ஒழுங்கமைப்பு (Collections Organization), வகைப்பாடு (Classification), இணைப்புத் தரவு (Linked Data), மெய்ப்பொருளியங்கள் (Ontologies), காட்சிப்படுத்தல் மற்றும் தேடல் ஒருங்கியங்கள் (Search and Discovery System) தொடர்பான பல்வேறு விடயங்களை ஆய்ந்து, அவை தொடர்பான சீர்தரங்களையும் (Standards) சிறந்த நடைமுறைகளையும் (Best practices) பரிந்துரை செய்தல் இந்தச் செயலாக்கத்தின் முக்கிய இலக்குகள் ஆகும்.  
 
* உள்ளீடுகள்: நிபுணத்துவ/துறைசா உள்ளீடுகள்
* வெளியீடுகள்: பரிந்துரைகள்

## உரிமைகள் மேலாண்மை - Rights Management
வளங்களின் உரிமைகள் தொடர்பான ஆய்வு (Rights Research), உரிமைகள் தொடர்பான கூற்றுக்கள் (Rights statements), அனுமதிகளைப் பெறுதல் (Getting Permissions), உரிமைகள் அமுல்படுத்தல் (Access Control), உரிமைகள் தொடர்பான மீதரவுகள் (Rights Metadata - PREMIS Rights), கட்டற்ற உரிமைகள்/திறந்த அணுக்கம் தொடர்பான விழுப்புணர்வுச் செயற்பாடுகள் உட்பட்ட பணிகளை/உப செயலாக்கங்களை இந்தச் செயலாக்கம் கொண்டுள்ளது.
 
* உள்ளீடுகள்: தொடர்புகள், அனுமதிகள்
* வெளியீடுகள்: அனுமதிகள் விபரப்பட்டியல், உரிமைகள் தொடர்பான ஆய்வு

## முதன்மைக் கோப்புக்கள் மற்றும் செயலிகள் காப்புப்படி - Master-files and Applications Backup
நூலக நிறுவனத்தின் தகவல் மூலங்களை, செயலிகளை குறைந்தது மூன்று தொலைக் காப்புப்படிகள்  (remote geographic backups) எடுத்துப் பாதுகாத்தல்.  சரிபார் தொகை (fixity/checksum) போன்ற நுட்பங்களைப் பயன்படுத்தி கோப்புக்களின் ஒருமைப்பாடை (integrity) உறுதிசெய்தல்.  
 
* உள்ளீடுகள்: காப்புப்படி, fixity checking நுட்பம்
* வெளியீடுகள் காப்புப்படிகள்

## தொழில்நுட்பச் சேவைகள் - Technology Services
நூலக நிறுவனத்தின் செயலாக்கங்களுக்கும் செயற்திட்டங்களும் தேவைப்படும் தொழில்நுட்பச் சேவைகளையும் (வழங்கிகள் - Servers, சேமிப்பு - Storage) தீர்வுகளையும் (செயலிகள் - Applications) வழங்குதல்.  தற்போது மெய்நிகர் வழங்கிகள் பராமரிப்பு, செயலிகள் நிறுவுதல், விருப்பமைத்தல், பராமரிப்பு, களப்பெயர்கள் (domains) பராமரிப்பு ஆகியன இதன் முதன்மைப் பணிகளாக உள்ளன.
 
* உள்ளீடுகள்: வன்பொருட்கள்/சேவைகள், துறைசார் அறிவு, தன்னார்வலர் பங்களிப்பு
* வெளியீடுகள்: வழங்கிகள், செயலிகள், சேமிப்பு

## பயனர் சேவைகளும் பயன் மதிப்பீடும் - User Services and Impact Assessment
இந்தச் செயலாக்கம் நூலகத்தின் அடைவுகளை பயனர்களிடம் திறனாகக் கொண்டு செல்லுதலை (Effectively delivering user services) நோக்கமாகக் கொண்டது, குறிப்பாக எமது சேகரிப்புக்களை, உசாத்துணைச் சேவைகள், ஆய்வு உதவி சேவைகளை.  நூலகத் தளங்களில் பயனர் அனுபவத்தை மேம்படுத்தல், இலகுவாக்கல்.  மேலும், பயனர்கள் எவ்வாறு நூலகத் தளங்களைப் பயன்படுத்துகிறார்கள் என்பதை பகுப்பாய்ந்து அறிக்கையிடல் (User analytics/impact statistics); பயனர்களின் கதைகள் (user stories), பயனர் சந்திப்புக்கள் (user meetings) ஊடாக பயனர சமூகத்தை ஈடுபடுத்தல், வலுவூட்டல் ஆகியனவும் இந்தச் செயலாக்கத்தின் செயற்பரப்புக்கள் ஆகும்.  
 
* உள்ளீடுகள்: பயனர் அனுபவம், engagement தொடர்பான துறைசார் அறிவு
* வெளியீடுகள்: மேம்படுத்தப்பட்ட பயனர் இடைமுகங்கள், பயனர் கதைகள், பயனர் சமூகம், பயன்பாட்டுப் பகுப்பாய்வு

## முன்னெடுப்புக்களும் முன்மொழிவுகளும் - Initiatives and Proposal
நூலக நிறுவனத்தில் முன்னெடுக்கப்படக் கூடிய புதிய முன்னெடுப்புக்கள், எண்ணங்கள், முன்மொழிவுகளை உரையாட, ஆய, விருத்தி செய்வதர்கான களம்.  
 
* உள்ளீடுகள்: எண்ணங்கள், முன்மாதிரிகள்
* வெளியீடுகள்: உரையாடல்கள், White papers, முன்மாதிரிகள், முன்னோடித் திட்டங்கள், முன்மொழிவுகள், செயலாக்கங்கள்

## நூலக நிறுவன ஆய்வகம் - NF Labs
நூலக ஆய்வகத்தின் (NF Labs) நோக்கம் எண்ணிமப் பாதுகாப்பு, அணுக்கம், புலமைத் தளங்களில் வேகமாக முன்மாதிரிகளை (prototypes) உருவாக்குவது ஆகும்.
 
* உள்ளீடுகள்: துறைசார் நிபுணத்துவம்
* வெளியீடுகள்: பயிற்சிகள், முன்மாதிரிகள்

## தொடர்பாடல், அறிக்கையிடல் மற்றும் வெளிப்படத்தன்மை - Communications, Reporting and Transparency
மாதாந்த அறிக்கைகளைத் தயாரித்தல்/வெளியிடல், ஆண்டு அறிக்கைகளைத் தயாரித்தல்/வெளியிடல், வலைத்தளம்/வலைப்பதிவு இற்றைப்படுத்தல்/பராமரிப்பு, சமூக ஊடகம் இற்றை/பராமரிப்பு, உள்ளக ஆவணங்களை வெளியிடல், வெளியகத் தொடர்பு (Public Relations) உட்பட்டவை இந்தச் செயலாக்கத்தின் செயற்பரப்புக்குள் வருகின்றன.
 
* உள்ளீடுகள்: செயற்திட்டங்கள் தொடர்பான தகவல் பரிமாற்றம், அறிக்கை உள்ளீடுகள், ஆவணங்கள்
* வெளியீடுகள்: வலைப்பதிவு இடுகைகள், சமூக ஊடக இடுகைகள், மாதாந்த/ஆண்டு அறிக்கைகள்

## மனித வளங்கள் - Human Resources
ஆண்டு திட்டமிடல் மற்றும் வரவுசெலவில் விபரிக்கப்பட்ட நடிபங்குகளை (staff roles) வரையறை செய்தல், அவற்றுக்குத் தேவையான பணி விபரிப்புக்களை (job descriptions) உருவாக்கல், தேவைப்படும் போது முறைப்படி ஊழியர்களை நியமித்தல் (hiring sub process), orientation வழங்குதல், பயிற்சிகள், ஊழியர் நல மேம்பாடுகள், ஊழியர் மதிப்பீடு (assessment), ஊழியர்கள் முறையீடுகளைக் கையாழுதல் உபட்ட விடயங்கள் மனித வளங்கள் செயலாக்கத்தின் செயற்பரப்புக்குள் அடங்கும்.
 
* உள்ளீடுகள்: நடி பங்குகள் பணி விபரிப்புக்கள், போதிய நிதி வளங்கள், பயிற்சிகள், வழிகாட்டல்கள் 
* வெளியீடு: professional staff

## கணக்குப்பதிவு, கணக்காய்வு மற்றும் நிதி அறிக்கைகள் - Accounting, Audits & Financial Reports
நிதி தொடர்பான கணக்குப் பதிவு, புரவலர்களுக்கு பற்றுச்சீட்டு அனுப்புதல், கணக்காய்வுக்கு ஏற்ற தரத்தில் கணக்குப் பதிவியல் செய்தல், சம்பளம் (payroll), மாதாந்த நிதி அறிக்கைகள், ஆண்டு நிதி அறிக்கைகள் உட்பட்ட விடயங்கள் இந்தச் செயலாக்கத்தின் செயற்பரப்புக்குள் வரும்.
 
* உள்ளீடுகள்: கணக்காய்வாளர், accounting software
* வெளியீடுகள்: கணக்குப் பதிவுகள், பற்றுச்சீட்டு, நிதி அறிக்கைகள்

## புரவலர் மேலாண்மை - Donor Management
Donor Management அல்லது புரவலர்/கொடையாளர் மேலாண்மை பின்வரும் உப செயலாக்கங்களைக் கொண்டுள்ளது: பற்றுச்சீட்டு அனுப்புதல், புரவலர்கள் பற்றிய தகவல் தரவுத்தளம், புரவலர் Recognition, புரவலர் Engagement.  
 
* உள்ளீடுகள்: புரவலர்கள் பற்றிய தகவல்கள்
* வெளியீடுகள்: பற்றுச்சீட்டுக்கள், புரவலர் தரவுத்தளம், Donor Recognition writeups, Marketing materials
 
## செயல்பாடு/அலுவலக மேலாண்மை - Operations/Office Management
அலுவலகங்களைத் திறப்பது, பராமரிப்பு, மூடுவது, health and safety, அலுவலக இடத்தை வெளிப் பயன்பாட்டுக்குத் தரவது, ஊழியர்களின் களப் பணிகள் உட்பட்ட விடயங்களுடன் தொடர்புடையது.  எண்ணிமப் பாதுகாப்பும் அணுக்கப்படுத்தலும் செயலக்கத்தோடு தற்போது நெருங்கிய தொடர்புடையது.
 
* உள்ளீடுகள்: அலுவலகம், உபகரணங்கள், வழிகாட்டிகள், நிதி
* வெளியீடுகள்: professional work environment, professional work outputs

## செயல்பாட்டுப் பணிகள் மேலாண்மை - OTS Management
செயல்பாடுகள் (Operations) மற்றும் பிற செயற்பாடுகள் ஊடாக அடையாளம் காணப்படும் Action Items ஐ பின்தொடர்ந்து நிறைவேற்றுவதற்கான வழிமுறை.  கூகில் அட்டவணை ஊடாக இது தற்போது மேற்கொள்ளப்படுகிறது.  
 
* உள்ளீடுகள்: Action Items
* வெளியீடுகள்: பின் தொடர்ந்து முடிக்கப்பட்ட பணிகள்!

## ஆவணங்கள் மேலாண்மை அமைப்பு மேலாண்மை - Document Management System (DMS) Management
நூலகத்தின் உள்ளக ஆவணங்களை சேகரித்து, ஒழுங்குபடுத்தி, சில விதிவிலக்குகளைத் தவிர்த்து பெரும்பாலனவற்றை வெளியிடுவதற்கான செயலாக்கம்.  தற்போது நூலக ஆவணங்கள் கூகிள் drive, கூகிள் மின்னஞ்சல்களில், கிட்கப்பில் இருக்கின்றன.
 
* உள்ளீடுகள்: ஆவணங்கள், மின்னஞ்சல்கள்
* வெளியீடுகள்: கிட்கப்பில் ஒழுங்குபடுத்தப்பட்ட, பட்டியலிடப்பட்ட களஞ்சியங்கள்

## கூட்டுச் செயற்பாடுகள், அமைப்பு வளர்ச்சி மற்றும் பேண்தகுநிலை - Partnerships, Organization Development & Sustainability 
நூலக நிறுவனத்தின் நோக்கங்களோடு நெருங்கிய நிறுவனங்களோடு கூட்டுச் செயற்பாடுகளை முன்னெடுப்பது பொது இலக்குகளை முன்னெடுத்துச் செல்ல உதவும்.  நாம் இலங்கைத் தமிழ் பேசும் சமூகங்களினால் பேணப்படும் ஒரு நிறுவனமாக வளரவேண்டும்.  அதே வேளை எமது நோக்கம் Non-Profit Industrial Complex ஆக வளர்வது அல்ல. வணிகங்களைப் போல் எம்மை validate செய்ய தொடர்ச்சியான expansion தேவை இல்லை.
 
* உள்ளீடுகள்: வியூகம், தொடர்பாடல்
* வெளியீடுகள்: வளந் திரட்டல், வலைப்பின்னல், கூட்டுச் செயற்திட்டங்கள்

## ஆளுகை, வழிகாட்டுநர் சபைச் சந்திப்பு, கொள்கையாக்கம் - Governance, RB Meeting, Policy (RB, Board, Muthavai)
நூலக நிறுவனத்தின் முதன்மை முடிவெடுக்கும் சபை வழிகாட்டுநர் சபை (Regulatory Board) ஆகும். இந்தச் சபை ஆண்டுத் திட்டமிடல் மற்றும் வரவுசெலவு (Annual Plan and Budget) நிறுவனச் செயற்பாடுகள் தொடர்பான முடிவெடுத்தல் (Decision Making) வளந் திரட்டுதல் (Resource Mobilization) வியூகத் திட்டமிடல் (Strategic Planning) செயற்திட்டங்கள்/செயலாக்கங்கள் மேற்பார்வை (Process Oversight) உட்பட்ட பணிகளுக்குப் பொறுப்பானது.  குறைந்தது மாதாந்தம் இரு சந்திப்புக்கள் வழிகாட்டுநர் சபை உறுப்பினர்களுக்கு உண்டும்.
 
* உள்ளீடுகள்: தன்னார்வலர்கள்
* வெளியீடுகள்: APB, நிதி, முடிவுகள், திட்டமிடல்

## ஆண்டுத் திட்டமிடலும் வரவுசெலவும் - Annual Plan and Budget
ஒரு குறிப்பிட்ட ஆண்டில் மேற்கொள்ளத் திட்டமிடப்படும் முதன்மைப் பணிகள் தொடர்பான இலக்குகள், செயற்திட்டங்கள், வரவுசெலவும், மற்றும் வளந் திரட்டுதல் திட்டம் உட்பட்ட விடயங்கள் இந்தச் செயலாக்கத்தில் அடங்கும்.  பொதுவாக இந்தச் செயலாக்கம் ஆண்டு இறுதியில் முனைப்பாக முன்னெடுக்கப்படுகிறது.
 
* உள்ளீடுகள்: எண்ணங்கள், கற்றல்கள், முன்மொழிவுகள்
* வெளியீடு: ஆண்டுத் திட்டமிடலும் வரவுசெலவும்

## வளந் திரட்டல் - Resource Mobalization
வளந் திரட்டல் வியூகம், வளந் திரட்டல் campaigns, வளந் திரட்டுதலுக்குப் பயன்படும் ஆவணங்கள், வளந் திரட்டல் வியூகம், Donor Management மற்றும் தொடர்பாடல் செயலாக்கங்களோடு இணைந்த செயற்பாடுகள் ஆகியவை இந்தச் செயலாக்கத்தில் அடங்கும்.
 
* உள்ளீடுகள்: வியூகம், ஆவணங்கள், Donor Recognition/Engagement, தொடர்பாடல்
* வெளியீடுகள்; நிதி, வளந் திரட்டல் வலைப்பின்னல்

## கிளைச் செயற்பாடுகள் - Chapter Operations
நூலக நிறுவனத்தின் கிளைகள் நூலக நிறுவனத்தின் ஆண்டுத் திட்டமிடல் மற்றும் வரவுசெலவுகளை உள்ளீடுகளை வழங்கி அதை முன்னெடுத்துச் செல்லவதை நோக்கமாக் கொண்டு இயங்குபவை.  நூலக நிறுவனம் கனடா, ஐ.இரா, நோர்வே நாடுகளில் பதியப்பட்ட கிளைகளையும், ஆஸ்திரேலியா மற்றும் ஐக்கிய அமெரிக்காவில் ஆர்வலர்களையும் கொண்டுள்ளது.  கிளைகளின் செயற்பாடுகளை நெறிப்படுத்தல், கிளைக்கும் தாய் நிறுவனத்துகுமான உறவுகள் உட்ப்பட்ட விடயங்கள் இந்தச் செயலாக்கத்தில் வருகின்றன.
 
* உள்ளீடுகள்: வழிகாட்டல்கள், சந்திப்புக்கள்
* வெளியீடுகள்: கிளைகள், வளந் திரட்டல், ஆண்டுத் திட்டமிடலும் வரவுசெலவும் உள்ளீடுகள்
 
## செயலாக்க/செயற்திட்ட மேலாண்மை மற்றும் மேற்பார்வை - Process/Project Management and Oversight
செயலாக்க/செயற்திட்ட வடிவமைப்பு, ஆவணப்படுத்தல், கண்காணிப்பு/மேற்பார்வை, தொடர் மேம்பாடு ஆகிய இந்தச் செயலாக்கத்தில் வருகின்றன.
 
* உள்ளீடுகள்: வழிகாட்டல் ஆவணங்கள், வழிகாட்டுநர் சபை முடிவுகள், APB
* வெளியீடுகள்: செயலாக்க/செயற்திட்ட ஆவணங்கள், அறிக்கை உள்ளீடுகள்
 
## பல்வகைத்தன்மை முன்னெடுப்பு - Diversity Initiative
கொள்கை மட்டத்தில், ஆளுகை மட்டத்தில், ஆளணி மட்டத்தில், ஆவணப்படுத்தல் தெரிவுகளை முன்னுரிமைப்படுத்துகையில் பல்வகைதன்மை முன்னெடுத்தல் தொடர்பான "நூலகம் - பல்வகைமையை நோக்கி 2016" ஆவணத்தில் விபரிக்கப்பட்ட செயற்பாடுகளை முன்னெடுத்துச் செல்லுதல் இந்தச் செயலாகக்த்தில் வருகின்றது.
 
* உள்ளீடுகள்: https://github.com/noolahamfoundation/guiding-documents/blob/master/NF%20-%20Diversity.md
* வெளியீடுகள்: மேற்குறிப்பிட்டமாதிரி நூலகத்தின் அனைத்து தளங்களில் பல்வகைத்தன்மை வலுவடைவது
 
## நூலகச் சமூகம்: வெளிகளத் தொடர்புகள், தன்னார்வலர்கள் மேலாண்மை - Noolaham Community: Outreach & Volunteer Management
தன்னார்வலர்கள் (volunteers), ஊழியர்கள் (staff), பொது ஆர்வலர்களைக் கொண்ட நூலக நிறுவனச் சமூகத்தை பேணுதலை, வளர்த்தெடுத்தலை நோக்கமாகக் கொண்டது இந்தச் செயலாக்கம்.  வெளிக்களத் தொடர்புகளை ஏற்படுத்தல், பேணுதல், தன்னார்வலர்களை ஈர்த்தல், வழிகாட்டுதல், recognize செய்தல் இந்தச் செயலாக்கத்துக்குள் வரும்.  
 
* உள்ளீடுகள்: பொதுக் கனவுகள்/இலக்குகள், தொடர்பாடல்கள், வழிகாட்டல்கள்
* வெளியீடுகள்: புதிய தன்னார்வலர்கள், நூலகச் சமூக வலைப்பின்னல்
 
## நூலக நிறுவன வியூகம் - NF Strategy
நூலக நிறுவனத்தின் Roadmap 2020, பல்லாண்டு வியூகத் திட்டமிடல், வளந் திரட்டுதல் வியூகத் திட்டமிடல், தொடர்பாடல் வியூகத் திட்டமிடல், சமூக வளர்ச்சி வியூகத் திட்டமிடல் உட்ப்பட்டவை இந்தச் செயலாக்கத்தில் வரும்.  இந்தச் செயலாக்கம் தேவைப்படும்போது முன்னெடுக்கப்படுவது.
 
* உள்ளீடுகள்: வழிகாட்டல் ஆவணங்கள், வழிகாட்டுநர் சபை உள்ளீடுகள், பொது உள்ளீடுகள்
* வெளியீடுகள் வியூக ஆவணங்கள்






